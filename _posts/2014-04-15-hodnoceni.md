---
layout: post
title:  "Hodnocení práce"
date:   2014-04-15 22:00:00
---

# Jak hodnotí vedoucí práce

Vedoucí práce hodnotí především aktivitu studenta během semestru. Ohodnotí práci s literaturou - zda student aktivně vyhledával studijní materiály. Dále přihlíží k tomu, zda student s vedoucím práce své řešení konzultoval, zda odpovídal vedoucímu práce na maily a jestli dodržoval jím stanovené termíny. Rovněž se ohodnotí včasné odevzdání práce.

# Jak hodnotí oponent

Oponent práce naopak hodnotí především výsledek - a to jak samotnou závěrečnou práci, tak i dodaný hardware/program/softwarovou knihovnu. Kritické je zejména dodržení všech bodů zadání a dodržení stanoveného rozsahu zprávy. V samotném textu se pak zaměřuje na prezentační úroveň, tedy logickou strukturu, návaznost kapitol a pochopitelnost pro čtenáře. Dívá se také na formální úpravu, dodržení typografických norem a jazykovou (gramatickou) stránku práce. Oponent také ohodnotí funkčnost programového řešení.